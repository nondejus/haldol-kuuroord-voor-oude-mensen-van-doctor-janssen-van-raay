haldol-kuuroord-voor-oude-mensen-van-doctor-janssen-van-raay

De negatieve effecten van antipsychotische medicatie op ouderen zijn al jaren bekend. Huybrechts e.a. laten in British Medical Journal zien dat vooral haloperidol (Haldol) de boosdoener is.

De onderzoekers includeerden 75.445 Amerikaanse verpleeghuispatiënten ouder dan 65 jaar. Ruim de helft leed aan dementie. Nadat patiënten voor de eerste maal een antipsychoticum kregen voorgeschreven, werden ze gedurende 180 dagen vervolgd. Gedurende die periode overleden 6.598 personen. Gekeken werd naar de meest gebruikte antipsychotica: haloperidol (Haldol), aripiprazol (Abilify), olanzapine (Zyprexa), quetiapine (Seroquel), risperidon (Risperdal) of ziprasidone (Zipsydon).

Patiënten die haloperidol slikten, hadden een twee keer zo grote kans op overlijden als patiënten die risperidon gebruikten. Het overlijdensrisico bij gebruik van quetiapine was licht verlaagd. Het effect van haloperidol was het grootst binnen 40 dagen na aanvang van de behandeling en er werden geen veranderingen gezien na dosisaanpassing. De helft van de haloperidolgebruikers overleed aan circulatoire stoornissen, twaalf procent aan cerebrovasculaire stoornissen en negentien procent aan respiratoire stoornissen.

De schrijvers benadrukken dat niet-medicamenteuze behandeling de voorkeur geniet. Als medicamenteus ingrijpen nodig is, moet de dosis zo laag mogelijk zijn en is goede monitoring vereist
